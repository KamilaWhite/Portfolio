# Plan testów
 
 
Kamila Biel
8 kwietnia 2020
 
**Spis treści**

1. Wstęp	3
1.1. Cel dokumentu	3
1.2. Załączniki	3
2. Planowany proces testowy	3
2.1. Podmiot testów	3
2.2. Podejście do procesu testowego	3
2.3. Funkcjonalności do przetestowania	3
2.4. Test interfejsu użytkownika	4
2.5. Test Zamawiającego	4
3. Obsługa zgłoszeń	4
3.1. Procedura zgłoszenia błędu	4
3.2. Klasyfikacja błędu	4
3.3. Szczegóły zgłoszenia błędu	4
4. Środowisko testowe	4
5. Raportowanie	5

 

## 1.	Wstęp
Celem tego dokumentu jest nakreślenie ogólnego zarysu testów, sprawdzających poprawność funkcjonowania aplikacji Cherry-IT.pl. W tym dokumencie zostały określone obszary wymagające sprawdzenia. Plan testów, został stworzony na potrzeby realizacji Zadania dodatkowego zleconego przez Inicjatywy Cherry-IT. Opis zadania został określony i opublikowany na tablicy Trello w projekcie “Zadania dodatkowe Cherry-IT”.
### 1.1.	Cel dokumentu
Faza testowania ma dowieść, że stworzona aplikacja spełnia wymagania funkcjonalne, jest przejrzysta i intuicyjna dla użytkownika. Wyniki testów zostaną przedstawione w postaci pisemnego Raportu z testów.
### 1.2.	Załączniki 
1. Przypadek testowy: Sprawdzenie wpisu z 29.03 w kalendarzu - Tabela zawierająca przypadek testowy z poszczególnymi krokami do wykonania.
2. Wzór Raportu z testów aplikacji Cherry-IT.
 
## 2.	Planowany proces testowy
Planowane jest przeprowadzenie testów funkcjonalnych - czarnoskrzynkowych oraz testów eksploracyjnych aplikacji Cherry-IT.pl.
### 2.1.	Podmiot testów 
Testowaną aplikacją jest strona Cherry-IT.pl stworzona, na potrzeby zgromadzenia wszystkie niezbędne informacje na temat, aktualnie prowadzonych Projektów w jednym miejscu, publikowaniu ogłoszeń o działaniach zespołu Cherry-IT i dzieleniu się wiedzą w dziedzinie testowania. 
### 2.2.	Podejście do procesu testowego
Podejście do procesu testowego będzie podejściem  dynamicznym opartym na doświadczeniu zespołu testerskiego.
### 2.3.	Funkcjonalności do przetestowania
Działanie rozwijanego menu na stronie.
Funkcjonalność boxów: Kurs, Poznaj inicjatywy Cherry-IT, Współpraca.
Wyświetlanie najnowszych informacji na stronie głównej.
Sprawdzenie starszych wpisów na stronie.
Przetestowanie powiązania strony Cherry-IT z wymienionymi na niej platformami.
Szukanie danej frazy za pomocą wyszukiwarki.
Sprawdzenie wydarzeń w kalendarzu.
Funkcjonalność przycisku “top”.
Tagi: Archiwum i Wydarzenia.
Zapisanie się do subskrypcji.
Przetestowanie zakładki kontaktowej.
### 2.4.	Test interfejsu użytkownika
Weryfikacja istnienia interfejsu do wszystkich przypadków użycia.
Weryfikacja zgodności stron WWW ze standardami W3C.
Zapewnienie przejrzystego i przyjaznego interfejsu użytkownika. 
### 2.5.	Test Zamawiającego
Ten test jest planowany i wykonywany przez Zamawiającego lub osobę przez niego wyznaczona. Zapewnia, że Aplikacja pracuje zgodnie z oczekiwaniami i spełnia postawione wymagania.
 
## 3. Obsługa zgłoszeń
### 3.1.	Procedura zgłoszenia błędu
W ramach testów wymienionych w rozdziale 2, opisane w tym rozdziale niewłaściwe działanie funkcjonalności traktuje się jako błąd, który należy zgłosić do naprawy. 
### 3.2.	Klasyfikacja błędu
Błąd objawiający się brakiem działania lub niewłaściwym działaniem funkcjonalności weryfikowanej testem, skutkujący niezgodnością z opisem spełnienia wymagań weryfikowanych testem. Błąd musi być powtarzalny, nie może występować w wyniku niewłaściwej konfiguracji środowiska testowego oraz nie może być spowodowany niewłaściwą obsługą systemów przez Testera.
### 3.3. Szczegóły zgłoszenia błędu
Wszelkie usterki stwierdzone podczas testów zostaną zarejestrowane na tablicy Trello projektu.
Zgłoszenia mogą tworzyć testerzy oraz wszystkie osoby, które zapoznały się z niniejszą dokumentacją i postępują według niej.
Zgłoszenie błędu musi zawierać: tytuł, klasę błędu, priorytet, opis, kroki do reprodukcji, rzeczywisty rezultat, oczekiwany rezultat, autora zgłoszenia, środowisko w jakim dana niezgodność wystąpiła oraz załączniki przedstawiające niezgodność.
 
## 4.	Środowisko testowe
W tym rozdziale zostało opisane środowisko testowe w jakim aplikacja została przetestowana:
System operacyjny macOS Catalina - wersja 10.15.3.
Przeglądarka Google Chrome - wersja 80.0.3987.122.
 
## 5.	Raportowanie
Raport końcowy z testów sporządzony zostanie po zakończeniu testów i będzie zapisany w formie dokumentu. Zawarte w nim będą następujące informacje: Który obszar aplikacji był testowany, kiedy dane testy były przeprowadzone, jakie błędy zostały znalezione. Poniżej zamieszczony został wzór Raportu z testów.
