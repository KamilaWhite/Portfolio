## Analizy

### Wstęp
Analiza została stworzona na potrzeby realizacji zadania dodatkowego stworzonego przez Cherry-IT-Projekty w celu nabywania nowej wiedzy i nauki pod okiem specjalisty z dziedziny testowania nowo powstających produktów i rozwiązań branży IT. Następująca analiza, została podzielona na etapy i opisana według własnych odczuć i spostrzeżeń.

### 1. Analiza użyteczności i intuicyjności
W mojej opinii strona cherry-it. pl jest intuicyjna, łatwo jest się po niej poruszać, ikony są dobrze wyeksponowane i łatwe do odszukania nawet będąc na stronie po raz pierwszy. Jednak aplikacja posiada kilka błędów, jak odświeżające się 2 z 3 boxów na stronie głównej, czy subskrypcja strony zawierająca nieścisłości (wpisując dane, a nie zaznaczając „koniecznych” check boksów wyświetla się informacja o dodaniu maila do subskrybcji). Jest też kilka działów które nie są uzupełnione treścią, jak np.: „O mnie”, „O inicjatywach”,  „Klub mentorowanych” czy „B+R”, „Informacje dla Rekruterów”. Są też zakładki z zaległymi terminami uzupełnienia jak np. „Cykl narzędziowy”, „Niezbędnik Uczestnika Projektu”, „Terminarz”. Grafika „wielkanoc.jpg” użyta na stronie waży 356kB, na słabym łączu spowalnia wczytywanie się strony. Analiza strony pod kątem wydajności za pomocą narzędzia Lighthouse z poziomu Narzędzi Deweloperskich Google, wykazała wyniki 54/100 pkt. Biorąc pod uwagę małą złożoność strony jest to wynik niski, który można poprawić. Poprawne działanie większości funkcji na stronie sprawia, że jest ona łatwa w obsłudze przez użytkownika.

### 2. Analiza funkcjonalności
Pod względem funkcjonalności strona cherry-it.pl wypada bardzo dobrze, wszystkie przetestowane przeze mnie funkcjonalności działają poza dwoma opisanymi w poprzednim punkcie. Połączone ze stroną odnośniki innych witryn działają poprawnie. Na stronie znajdują się poprawnie działające dwie wyszukiwarki (co można zgłosić jako błąd ponieważ wystarczy jedna). Bardzo wygodną i działającą funkcjonalnością jest przycisk “top” za pomocą, którego można szybko powrócić na górę strony. Analizowana strona jest w większości responsywna. Niestety nie cała jej treść jest wyświetlana i skalowalna prawidłowo na urządzeniach mobilnych (testowane na iPhone 5s).

### 3. Analiza nawigacji
Nawigacja na stronie jest dość intuicyjna, łatwo znaleźć ikonę Menu skrywającą więcej treści na stronie, choć odstępy między wierszami w Menu są zbyt duże co sprawia, że wyszukanie pożądanych terści zajmuje więcej czasu, gdyż stronę trzeba skrolować w dół. Jest to znaczące zwłaszcza w wersji mobilnej, gdzie trzeba użyć poziomego suwaka aby przeczytać wszystkie treści na stronie. Strona zawiera kalendarz co w mojej opinii stanowi spore ułatwienie w odszukaniu interesujących wydarzeń. Plusem strony jest znajdująca się na niej już wcześniej wspomniana wyszukiwarka, jednak nie jest widoczna na pierwszy rzut oka po otwarciu strony. Powoduje to, że użytkownik jest zmuszony do przeglądania strony w celu jej znalezienia. Znajdujące się na stronie głównej trzy duże przyciski z logiem Cherry-IT, które są łatwo widoczne i mają pełnić funkcję skróconego menu co jest dobrą praktyką, jednak nie działają prawidłowo gdyż 2 z nich powodują odświeżenie strony głównej, a nie przekierowują nas na żądaną podstronę co było opisane w analizie użyteczności.


### 4. Analiza Bezpieczeństwa
Strona nie posiada certyfikatu SSL co może negatywnie wpływać na odczucia użytkownika pod kątem bezpieczeństwa. Brak certyfikatu SSL, oznacza też niższą pozycję w wynikach wyszukiwanie Google.

### Podsumowanie
Strona cherry-it.pl została przenalizowana pod kątem użyteczności, intuicyjności, funkcjonalności, nawigacji oraz bezpieczeństwa. Elementy te zostały wybrane, ponieważ każda strona powinna spełniać pewne minimalne wymogi dotyczące jej użytkowania i zachowania, a przedstawione w analizie elementy definiują podstawowe kryteria na których powinna opierać się strona. Z mojego punktu widzenia strona cherry-it.pl jest funkcjonalna i intuicyjna w większości przypadków. W łatwy sposób można dotrzeć do poszukiwanych treści na stronie. Zawiera ona przydatne w praktyce funkcjonalności i udogodnienia na przykład w postaci: wyszukiwarki lub kalendarza czy przycisku “top”, które w dużym stopniu ułatwiają nawigację. Strona jest dobrze zaprojektowana lecz nie jest pozbawiona drobnych błędów zarówno funkcjonalnych jak i związanych z poruszaniem się po niej. Te drobne niedoskonałości można przy odrobinie chęci i czasu poprawić, a tym samym podnieść jakość i atrakcyjność strony w oczach użytkownika.

